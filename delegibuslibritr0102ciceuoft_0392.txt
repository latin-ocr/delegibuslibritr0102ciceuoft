186 DE LEGlBUS

nobis nostras ne ademeris. Nam et urbs et leges
Atheniensium Atticum solum, non simul Marcum attingebant.
augusta illa mysteria i. e. Eleusinia. Augusta

graece σεμνά) ea uocari, quia humanam conditionem supe-
rent et ad diuinam prope accedant praestantiam, uere wytt.
animaduertit. .
bonis firmisque] Pro bonis firmisque (sirmis
iam Ernestio displicuerat) Mosei-us coniecit bene firman-
dis, quod Bakius ita probauit, ut tamen pro aduerbio bene
in adiectiuo bonis aliud participium latere diceret. Orel-
lius coniecit bonis sanisque, Krausius l. l. p. 470. bonis
liberisque. At firmus a ualetudine hominis (ad Fam.
XVI, 8. 2. effice, ut firmus ac ualens quam pri-
mum ad nos uenias) recte transfertur ad ualetudinem
populi. Cf. Cic. de Rep. l, 32. concordi populo et
omnia referente ad incolumitatem et libertatem
suam nihil esse immutabilius, nihil firmius. Sunt
igitur boni firmique populi ii, qui bonis moribus sunt
nec iam morum prauitate uacillant et in perniciem ruunt.

Infirmis quidem et perditis leges nihil omnino prosunt.
ᾧ. 36. ipsi initiati] Eleusiniis non Athenienses

solum, sed exteros quoque initiatos esse constat. Cf. cic.
de Nat. Deor. 1, 42. 119. Suet. Aug. 93.

ego uero excipiam] Lex ipsa sola Bonae Deae
sacrificia nocturna concesserat. Sed quia Atticus Eleusinia
quoque excipi uoluit (excipis credo illa cet.), ea ipsa
propter mirificam eorum praestantiam se excepturum esse
ait, ea tamen indicans, quae in sacris nocturnis lege uetitis
sibi displiceant et quid illa licentia Romae data Clodius
acturus fuerit, quaerens. Quo facto Atticus acceptis eis,
quae Marcus concesserat, nocturna sacrificia tolli Romae, .
seruari Athenis iubet. Errat igitur Bakius, qui Eleusinia a
Cicerone tolli ex his Attici uerbis elucere dixit et excidisse
quaedam suspicatus estin hunc fere modum: ego uero
excipiam nocturnis sublatis. Quae tum tandem,
quaeso, exceptio est! Uere haec iam interpretati sunt
Gzius et Moserus, cum interrogandi signo post excipiam
posito ab Ernestio, exclamandi a VVagnero, ille negandi uim ,
uerbis tribuere, hic optandi uoluisset. Rathius denique per-
uerse ita interpretatur: „ego uero excipere uelim, sed

non possum“.
uidentur] Nec iusta codicum auctoritate nititur ui-

deantur, quod Gzio probatum cum Uict. recepit Moserus,
nec ipsum per se est probabile, quia uidentur est utrius-
que sententiae uerbum commune,

