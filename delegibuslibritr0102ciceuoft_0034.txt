xxv} PRA EFATIO.

si non probarent, adhibita codicum discrepantia substituere
possent, quod probabilius esse uideretur.

cap. ΙΙ.

De Cicerone horum librorum anctore atque de tempore
et habiti et scripti sermonis.

Quos ‹le legibus Cicero libros scripsit, eos nusquam ille
commemorat, ne iis quidem locis, quibus uel maxime illud
exspectaueris, ueluti de Diu. ll, 1. Tusc. IV, 1. Hinc si
aut cum 'uiro docto quodam in noua bibl. crit· 1823· I·
p. 125. hos libros non esse Ciceronis collegeris et posteri-
ori aetati tribuendos, aut cum Huelsemanno in libro, qui in-
scribitur: Ueber die Principien und den Geist der Gesetze
in Bezug auf die alten Gesetze der Roemer. Lpz. 1802.
epitomen quandam his libris contineri existimaueris operis
maioris exilem sane et ieiunam, quam ecclesiae quidam pa-
ter confecerit aetate posteriore: utrumque ipsa horum libro-
rum indole ac ratione redarguitur. Etenim quae in ceteris
libris Tullianis reperiuntur uirtutes dicendi, eaedem in his
ipsis libris elucent. Quodsi uestigia quaedam deprehenderis
negligentiae: ea nec a ceteris libris absunt, in quibus sami-
liarem potius et quotidianum quam oratorium sermonem se-
cutus est, nec miranda sane sunt in tanta eius scribendi
celeritate. cfr. A. Mai. ad Cic. de Rep. p. XXIV. ed. Mos.
Madu. de Fin. p. LXIV. Quocirca neuter istorum quemquam
eorum, qui postea hos libros ediderunt, assentientem nactus
est. Atque ipse lluelsemannus tam parum sibi constitit, ut
illa sententia relicta in alia omnia discederet, modo epito-
men ab ipso Cicerone factam esse concedenS‚ modo libros
hos partem esse dicens recensionis prioris postea amplificatae,
modo fragmenta esse libri tertii, quarti et quinti de re pu-
blica. Quae qui redarguere uellet, is oleum et operam per-
dere uideretur. Cum igitur ipsa oratio Ciceronis esse hos
libros luculenter arguat: fusos tamen eos esse celeriter nec
postea perpolitos latere potest neminem, recteque res saepe
in iis magis adumbratas esse quam plene ac diligenter ex-

